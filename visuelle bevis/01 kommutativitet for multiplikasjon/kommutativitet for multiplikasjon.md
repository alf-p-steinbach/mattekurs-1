# Kommutativitet for multiplikasjon

Multiplikasjon av positive tall slik som $5 \cdot 3$ eller mer generelt $a \cdot b$, tilsvarer **å beregne et areal**:

&nbsp;&nbsp;&nbsp;&nbsp;&nbsp;&nbsp;&nbsp;&nbsp;<img src="figurer/areal.svg">

Arealet kan ikke endre seg om figuren snus 90 grader:

&nbsp;&nbsp;&nbsp;&nbsp;&nbsp;&nbsp;&nbsp;&nbsp;<img src="figurer/rotert-areal.svg">

Men måten man *tenker* på det som en multiplikasjon er motsatt. I den første figuren er arealet $5 \cdot 3$, mens i den andre figuren er det samme arealet $3 \cdot 5$. Siden de to tallene er vilkårlig valgte beviser det at

$$a \cdot b = b \cdot a$$

&hellip; for hvilke som helst to positive tall $a$ og $b$.

Og multiplikasjon er definert slik at denne egenskapen er der også for multiplikasjon med negative tall og med komplekse tall.

Egenskapen at man kan bytte om på operandene kalles at operasjonen er **kommutativ**. Addisjon og multiplikasjon er kommutative. Men potensering er ikke kommutativ, eksempelvis er $5^3 = 125$ mens $3^5 = 243$.

Litt flere detaljer om dette, inkludert om de aktuelle betegnelsene på ting, er lagt [separat](detaljer/kommutativitet%20for%20multiplikasjon%20-%20detaljer.md) for å unngå støy her.
